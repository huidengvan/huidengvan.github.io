<!DOCTYPE html>
<html lang='en' dir='auto'><head>
  <meta charset='utf-8'>
<meta name='viewport' content='width=device-width, initial-scale=1'>
<meta name='description' content='佛说稻秆经笺注版 失译人名附东晋录
如是我闻。一时。薄伽[jiā]梵。住王舍城耆[qí]阇[dū]崛[jué]山。与大比丘众千二百五十人。及诸菩萨摩诃萨俱。
尔时具寿舍利子。往弥勒菩萨摩诃萨经行之处到已。共相慰问。俱坐盘陀石上。是时具寿舍利子。向弥勒菩萨摩诃萨。作如是言。弥勒。今日世尊观见稻芋。告诸比丘。作如是说。诸比丘。若见因缘。彼即见法。若见于法。即能见佛。作是语已。默然无言。弥勒。善逝何故作如是说。其事云何。何者因缘。何者是法。何者是佛。云何见因缘即能见法。云何见法即能见佛。作是语已。
弥勒菩萨摩诃萨。答具寿舍利子言。今佛法王正遍知告诸比丘。若见因缘即能见法。若见于法即能见佛者。
此中何者是因缘。言因缘者。此有故彼有。此生故彼生。所谓无明缘行。行缘识。识缘名色。名色缘六入。六入缘触。触缘受。受缘爱。爱缘取。取缘有。有缘生。生缘老死愁叹苦忧恼而得生起。如是唯生纯极大苦之聚。
此中无明灭故行灭。行灭故识灭。识灭故名色灭。名色灭故六入灭。六入灭故触灭。触灭故受灭。受灭故爱灭。爱灭故取灭。取灭故有灭。有灭故生灭。生灭故老死愁叹苦忧恼得灭。如是唯灭纯极大苦之聚。此是世尊所说因缘之法。
何者是法。所谓八圣道支。正见、正思惟、正语．正业．正命．正精进．正念．正定．此是八圣道。
果．及涅槃。世尊所说。名之为法。何者是佛。所谓知一切法者。名之为佛。以彼慧眼及法身。能见作菩提．学．无学法故。
云何见因缘。如佛所说。若能见因缘之法。常．无寿．离寿．如实性．无错谬[miù]性．无生．无起．无作．无为．无障碍．无境界．寂静．无畏．无侵夺．不寂静相者。是也。
若能如是。于法亦见常．无寿．离寿．如实性．无错谬性．无生．无起．无作．无为．无障碍．无境界．寂静．无畏．无侵夺．不寂静相者。
得正智故。能悟胜法。以无上法身而见于佛。
问曰。何故名因缘。答曰。有因有缘。名为因缘。非无因无缘故。是故名为因缘之法。世尊略说因缘之相。彼缘生果。如来出现若不出现。法性常住。乃至法性．法住性．法定性．与因缘相应性．真如性．无错谬性．无变异性．真实性．实际性．不虚妄性．不颠倒性等。作如是说。
此因缘法。以其二种而得生起。云何为二。所谓因相应。缘相应。
彼复有二。谓外及内。此中何者是外因缘法因相应。所谓从种生芽。从芽生叶。从叶生茎。从茎生节。从节生穗[suì]。从穗生花。从花生实。若无有种。芽即不生。乃至若无有花。实亦不生。有种芽生。如是有花实亦得生。
彼种亦不作是念。我能生芽。芽亦不作是念。我从种生。乃至花亦不作是念。我能生实。实亦不作是念。我从花生。虽然。有种故而芽得生。如是有花故。实即而能成就。应如是观外因缘法因相应义。
应云何观外因缘法缘相应义。谓六界和合故。以何六界和合。所谓地水火风空时界等和合。外因缘法而得生起。应如是观外因缘法缘相应义。地界者。能持于种。水界者。润渍于种。火界者。能暖于种。风界者。动摇于种。空界者。不障于种。时则能变种子。若无此众缘。种则不能而生于芽。若外地界无不具足。如是乃至水火风空时等。无不具足。一切和合。种子灭时而芽得生。
此中地界不作是念。我能任持种子。如是水界亦不作是念。我能润渍于种。火界亦不作是念。我能暖于种子。风界亦不作是念。我能动摇于种。空界亦不作是念。我能不障于种。时亦不作是念。我能变于种子。种子亦不作是念。我能生芽。芽亦不作是念。我今从此众缘而生。虽然。有此众缘。而种灭时。芽即得生。如是有花之时。实即得生。彼芽亦非自作。亦非他作。非自他俱作。非自在作。亦非时变。非自性生。亦非无因而生。虽然。地水火风空时界等和合。种灭之时而芽得生。是故应如是观外因缘法缘相应义。
应以五种观彼外因缘法。何等为五。不常。不断。不移。从于小因而生大果。与彼相似。云何不常。为芽与种。各别异故。彼芽非种。非种坏时而芽得生。亦非不灭而得生起。种坏之时而芽得生。是故不常。云何不断。非过去种坏而生于芽。亦非不灭而得生起。种子亦坏。当尔之时。如秤高下而芽得生。是故不断。云何不移。芽与种别。芽非种故。是故不移。云何小因而生大果。从小种子而生大果。是故从于小因而生大果。云何与彼相似。如所植种。生彼果故。是故与彼相似。是以五种观外因缘之法。
如是内因缘法。亦以二种而得生起。云何为二。所谓因相应。缘相应。何者是内因缘法因相应义。所谓始从无明缘行。乃至生缘老死。若无明不生。行亦不有。乃至若无有生。老死非有。如是有无明故。行乃得生。乃至有生故。老死得有。
无明亦不作是念。我能生行。行亦不作是念。我从无明而生。乃至生亦不作是念。我能生于老死。老死亦不作是念。我从生有。虽然。有无明故。行乃得生。如是有生故。老死得有。是故应如是观内因缘法因相应义。
应云何观内因缘法缘相应事。为六界和合故。以何六界和合。所谓地水火风空识界等和合故。应如是观内因缘法缘相应事。
何者是内因缘法地界之相。为此身中作坚硬者。名为地界。为令此身而聚集者。名为水界。能消身所食饮嚼[jiáo]啖[dàn]者。名为火界。为此身中作内外出入息者。名为风界。为此身中作虚通者。名为空界。五识身相应。及有漏意识。犹如束芦。能成就此身名色芽者。名为识界。若无此众缘。身则不生。若内地界。无不具足。如是乃至水火风空识界等。无不具足。一切和合。身即得生。
彼地界亦不作是念。我能而作身中坚硬之事。水界亦不作是念。我能为身而作聚集。火界亦不作念。我能而消身所食饮嚼啖之事。风界亦不作念。我能作内外出入息。空界亦不作念。我能而作身中虚通之事。识界亦不作念。我能成就此身名色之芽。身亦不作是念。我从此众缘而生。虽然。有此众缘之时。身即得生。彼地界。亦非是我。非是众生。非命者。非生者。非儒童。非作者。非男。非女。非黄门。非自在。非我所。亦非余等。如是乃至水界火界风界空界识界。亦非是我。非是众生。非命者。非生者。非儒童。非作者。非男。非女。非黄门。非自在。非我所。亦非余等。
何者是无明。于此六界。起于一想．一合想．常想．坚牢想．不坏想．安乐想．众生．命．生者．养育．士夫．人．儒童．作者．我．我所想等。及余种种无知。此是无明。有无明故。于诸境界起贪嗔痴。于诸境界起贪嗔痴者。此是无明缘行。而于诸事能了别者。名之为识。与识俱生四取蕴者。此是名色。依名色诸根。名为六入。三法和合。名之为触。觉受触者。名之为受。于受贪着。名之为爱。增长爱者。名之为取。从取而生。能生业者。名之为有。而从彼因所生之蕴。名之为生。生已。蕴成熟者。名之为老。老已。蕴灭坏者。名之为死。临终之时。内具贪着及热恼者。名之为愁。从愁而生诸言辞者。名之为叹。五识身受苦者。名之为苦。作意意识受诸苦者。名之为忧。具如是等及随烦恼者。名之为恼。
大黑闇[àn]故。故名无明。造作故名诸行。了别故名识。相依故。名名色。为生门故名六入。触故。名触。受故。名受。渴故。名爱。取故。名取。生后有故名有。生蕴故。名生。蕴熟故。名老。蕴坏故。名死。愁故。名愁。叹故名叹。恼身故。名苦。恼心故。名忧。烦恼故。名恼。
复次。不了真性。颠倒无知。名为无明。
(原文)：如是有无明故。能成三行。所谓福行．罪行．不动行。从于福行而生福行识者。此是无明缘行。从于罪行而生罪行识者。此则名为行缘识。从于不动行而生不动行识者。此则名为识缘名色。
（笺注版）如是有无明故，能成三行，所谓福行、罪行、不动行，此是无明缘行。从于福行而生福行识者，从于罪行而生罪行识者，从于不动行而生不动行识者，此则名为行缘识。从于识而生，与识俱生非色 四蕴及色（色蕴即色/来自视频11字幕），此则名为识缘名色。
名色增长故。从六入门中能成事者。此是名色缘六入。从于六入而生六聚触者。此是六入缘触。从于所触而生彼受者。此则名为触缘受。了别受已。而生染爱耽著者。此则名为受缘爱。知已。而生染爱耽着故。不欲远离好色及于安乐。而生愿乐者。此是爱缘取。生愿乐已。从身口意。造后有业者。此是取缘有。从于彼业所生蕴者。此是有缘生。生已。诸蕴成熟及灭坏者。此则名为生缘老死。
是故彼因缘十二支法。互相为因。互相为缘。非常．非无常．非有为．非无为．非无因．非无缘．非有受．非尽法．非坏法．非灭法。从无始已来。如暴流水而无断绝。
虽然。此因缘十二支法。互相为因．互相为缘。非常．非无常．非有为．非无为．非无因．非无缘．非有受．非尽法．非坏法．非灭法。从无始已来。如暴流水而无断绝。有其四支。能摄十二因缘之法。
云何为四。所谓无明．爱．业．识。
识者。以种子性为因。业者。以田性为因。无明及爱。以烦恼性为因。
此中业及烦恼。能生种子之识。业则能作种子识田。爱则能润种子之识。无明能殖种子之识。若无此众缘。种子之识而不能成。
彼业亦不作念。我今能作种子识田。爱亦不作念。我今能润于种子之识。无明亦不作念。我今能殖种子之识。彼种子识亦不作念。我今从此众缘而生。
虽然。种子之识。依彼业田。及爱所润。无明粪壤所生之处。入于母胎。能生名色之芽。
彼名色芽。亦非自作。亦非他作。非自他俱作。非自在化。亦非时变。非自性生。非假作者。亦非无因而生。
虽然。父母和合时。及余缘和合之时。无我之法。无我我所。犹如虚空。彼诸幻法。因及众缘无不具足故。依彼生处。入于母胎。则能成就执受种子之识。名色之芽。
如眼识生时。若具五缘而则得生。云何为五。所谓依眼．色．明空依作意故。眼识得生。此中眼则能作眼识所依。色则能作眼识之境。明则能为显现之事。空则能为不障之事。作意能为思想之事。若无此众缘。眼识不生。若内入眼。无不具足。如是乃至色明空作意。无不具足。一切和合之时。眼识得生。彼眼亦不作是念。我今能为眼识所依。色亦不念。我今能作眼识之境。明亦不作念。我今能作眼识显现之事。空亦不作念。我今能为眼识不障之事。作意亦不作念。我今能为眼识所思。彼眼识亦不作念。我是从此众缘而有。虽然。有此众缘。眼识得生。乃至诸余根等。随类知之。如是无有少法而从此世移至他世。虽然。因及众缘无不具足故。业果亦现。
譬如明镜之中。现其面像。虽彼面像。不移镜中。因及众缘无不具足故。面像亦现。如是无有少许从于此灭。生其余处。因及众缘无不具足故。业果亦现。
譬如月轮。从此四万二千由旬而行。彼月轮形像。现其有水小器中者。彼月轮亦不从彼移至于有水之器。虽然。因及众缘无不具足故。月轮亦现。如是无有少许从于此灭而生余处。因及众缘无不具足故。业果亦现。
譬如其火。因及众缘若不具足。而不能燃。因及众缘具足之时。乃可得燃。如是无我之法。无我我所。犹如虚空。依彼幻法。因及众缘无不具足故。所生之处入于母胎。则能成就种子之识。业及烦恼所生名色之芽。是故应如是观内因缘法缘相应事。
应以五种观内因缘之法。云何为五。不常。不断。不移。从于小因而生大果。与彼相似。云何不常。所谓彼后灭蕴。与彼生分各异。为后灭蕴非生分故。彼后灭蕴亦灭。生分亦得现故。是故不常。云何不断。非依后灭蕴灭坏之时。生分得有。亦非不灭。彼后灭蕴亦灭。当尔之时。生分之蕴。如秤高下而得生故。是故不断。云何不移。为诸有情。从非众同分处。能生众同分处故。是故不移。云何从于小因而生大果。作于小业。感大异熟。是故从于小因而生大果。如所作因。感彼果故。与彼相似。是故应以五种观因缘之法。
尊者舍利子。若复有人。能以正智。常观如来所说因缘之法。无寿．离寿．如实性．无错谬性．无生．无起．无作．无为．无障碍．无境界．寂静．无畏．无侵夺．无尽．不寂静相．不有．虚．诳．无坚实．如病．如痈．如箭．过失．无常．苦．空．无我者。我于过去而有生耶。而无生耶。而不分别过去之际。于未来世。生于何处。亦不分别未来之际。此是何耶。此复云何。而作何物。此诸有情。从何而来。从于此灭而生何处。亦不分别现在之有。
复能灭于世间沙门婆罗门不同诸见。所谓我见．众生见．寿者见．人见．希有见．吉祥见．开合之见。善了知故。如多罗树。明了断除诸根栽已。于未来世。证得无生无灭之法。
尊者舍利子。若复有人。具足如是无生法忍。善能了别此因缘法者。如来．应供．正遍知．明行足．善逝．世间解．无上士．调御丈夫．天人师．佛．世尊。即与授阿耨多罗三藐三菩提记。
尔时弥勒菩萨摩诃萨说是语已。舍利子及一切世间。天．人．阿修罗．犍闼婆等。闻弥勒菩萨摩诃萨所说之法。信受奉行。'>
<meta name='theme-color' content='#ffcd00'>

<meta property='og:title' content='佛说稻秆经笺注版 • Huideng Group Vancouver'>
<meta property='og:description' content='佛说稻秆经笺注版 失译人名附东晋录
如是我闻。一时。薄伽[jiā]梵。住王舍城耆[qí]阇[dū]崛[jué]山。与大比丘众千二百五十人。及诸菩萨摩诃萨俱。
尔时具寿舍利子。往弥勒菩萨摩诃萨经行之处到已。共相慰问。俱坐盘陀石上。是时具寿舍利子。向弥勒菩萨摩诃萨。作如是言。弥勒。今日世尊观见稻芋。告诸比丘。作如是说。诸比丘。若见因缘。彼即见法。若见于法。即能见佛。作是语已。默然无言。弥勒。善逝何故作如是说。其事云何。何者因缘。何者是法。何者是佛。云何见因缘即能见法。云何见法即能见佛。作是语已。
弥勒菩萨摩诃萨。答具寿舍利子言。今佛法王正遍知告诸比丘。若见因缘即能见法。若见于法即能见佛者。
此中何者是因缘。言因缘者。此有故彼有。此生故彼生。所谓无明缘行。行缘识。识缘名色。名色缘六入。六入缘触。触缘受。受缘爱。爱缘取。取缘有。有缘生。生缘老死愁叹苦忧恼而得生起。如是唯生纯极大苦之聚。
此中无明灭故行灭。行灭故识灭。识灭故名色灭。名色灭故六入灭。六入灭故触灭。触灭故受灭。受灭故爱灭。爱灭故取灭。取灭故有灭。有灭故生灭。生灭故老死愁叹苦忧恼得灭。如是唯灭纯极大苦之聚。此是世尊所说因缘之法。
何者是法。所谓八圣道支。正见、正思惟、正语．正业．正命．正精进．正念．正定．此是八圣道。
果．及涅槃。世尊所说。名之为法。何者是佛。所谓知一切法者。名之为佛。以彼慧眼及法身。能见作菩提．学．无学法故。
云何见因缘。如佛所说。若能见因缘之法。常．无寿．离寿．如实性．无错谬[miù]性．无生．无起．无作．无为．无障碍．无境界．寂静．无畏．无侵夺．不寂静相者。是也。
若能如是。于法亦见常．无寿．离寿．如实性．无错谬性．无生．无起．无作．无为．无障碍．无境界．寂静．无畏．无侵夺．不寂静相者。
得正智故。能悟胜法。以无上法身而见于佛。
问曰。何故名因缘。答曰。有因有缘。名为因缘。非无因无缘故。是故名为因缘之法。世尊略说因缘之相。彼缘生果。如来出现若不出现。法性常住。乃至法性．法住性．法定性．与因缘相应性．真如性．无错谬性．无变异性．真实性．实际性．不虚妄性．不颠倒性等。作如是说。
此因缘法。以其二种而得生起。云何为二。所谓因相应。缘相应。
彼复有二。谓外及内。此中何者是外因缘法因相应。所谓从种生芽。从芽生叶。从叶生茎。从茎生节。从节生穗[suì]。从穗生花。从花生实。若无有种。芽即不生。乃至若无有花。实亦不生。有种芽生。如是有花实亦得生。
彼种亦不作是念。我能生芽。芽亦不作是念。我从种生。乃至花亦不作是念。我能生实。实亦不作是念。我从花生。虽然。有种故而芽得生。如是有花故。实即而能成就。应如是观外因缘法因相应义。
应云何观外因缘法缘相应义。谓六界和合故。以何六界和合。所谓地水火风空时界等和合。外因缘法而得生起。应如是观外因缘法缘相应义。地界者。能持于种。水界者。润渍于种。火界者。能暖于种。风界者。动摇于种。空界者。不障于种。时则能变种子。若无此众缘。种则不能而生于芽。若外地界无不具足。如是乃至水火风空时等。无不具足。一切和合。种子灭时而芽得生。
此中地界不作是念。我能任持种子。如是水界亦不作是念。我能润渍于种。火界亦不作是念。我能暖于种子。风界亦不作是念。我能动摇于种。空界亦不作是念。我能不障于种。时亦不作是念。我能变于种子。种子亦不作是念。我能生芽。芽亦不作是念。我今从此众缘而生。虽然。有此众缘。而种灭时。芽即得生。如是有花之时。实即得生。彼芽亦非自作。亦非他作。非自他俱作。非自在作。亦非时变。非自性生。亦非无因而生。虽然。地水火风空时界等和合。种灭之时而芽得生。是故应如是观外因缘法缘相应义。
应以五种观彼外因缘法。何等为五。不常。不断。不移。从于小因而生大果。与彼相似。云何不常。为芽与种。各别异故。彼芽非种。非种坏时而芽得生。亦非不灭而得生起。种坏之时而芽得生。是故不常。云何不断。非过去种坏而生于芽。亦非不灭而得生起。种子亦坏。当尔之时。如秤高下而芽得生。是故不断。云何不移。芽与种别。芽非种故。是故不移。云何小因而生大果。从小种子而生大果。是故从于小因而生大果。云何与彼相似。如所植种。生彼果故。是故与彼相似。是以五种观外因缘之法。
如是内因缘法。亦以二种而得生起。云何为二。所谓因相应。缘相应。何者是内因缘法因相应义。所谓始从无明缘行。乃至生缘老死。若无明不生。行亦不有。乃至若无有生。老死非有。如是有无明故。行乃得生。乃至有生故。老死得有。
无明亦不作是念。我能生行。行亦不作是念。我从无明而生。乃至生亦不作是念。我能生于老死。老死亦不作是念。我从生有。虽然。有无明故。行乃得生。如是有生故。老死得有。是故应如是观内因缘法因相应义。
应云何观内因缘法缘相应事。为六界和合故。以何六界和合。所谓地水火风空识界等和合故。应如是观内因缘法缘相应事。
何者是内因缘法地界之相。为此身中作坚硬者。名为地界。为令此身而聚集者。名为水界。能消身所食饮嚼[jiáo]啖[dàn]者。名为火界。为此身中作内外出入息者。名为风界。为此身中作虚通者。名为空界。五识身相应。及有漏意识。犹如束芦。能成就此身名色芽者。名为识界。若无此众缘。身则不生。若内地界。无不具足。如是乃至水火风空识界等。无不具足。一切和合。身即得生。
彼地界亦不作是念。我能而作身中坚硬之事。水界亦不作是念。我能为身而作聚集。火界亦不作念。我能而消身所食饮嚼啖之事。风界亦不作念。我能作内外出入息。空界亦不作念。我能而作身中虚通之事。识界亦不作念。我能成就此身名色之芽。身亦不作是念。我从此众缘而生。虽然。有此众缘之时。身即得生。彼地界。亦非是我。非是众生。非命者。非生者。非儒童。非作者。非男。非女。非黄门。非自在。非我所。亦非余等。如是乃至水界火界风界空界识界。亦非是我。非是众生。非命者。非生者。非儒童。非作者。非男。非女。非黄门。非自在。非我所。亦非余等。
何者是无明。于此六界。起于一想．一合想．常想．坚牢想．不坏想．安乐想．众生．命．生者．养育．士夫．人．儒童．作者．我．我所想等。及余种种无知。此是无明。有无明故。于诸境界起贪嗔痴。于诸境界起贪嗔痴者。此是无明缘行。而于诸事能了别者。名之为识。与识俱生四取蕴者。此是名色。依名色诸根。名为六入。三法和合。名之为触。觉受触者。名之为受。于受贪着。名之为爱。增长爱者。名之为取。从取而生。能生业者。名之为有。而从彼因所生之蕴。名之为生。生已。蕴成熟者。名之为老。老已。蕴灭坏者。名之为死。临终之时。内具贪着及热恼者。名之为愁。从愁而生诸言辞者。名之为叹。五识身受苦者。名之为苦。作意意识受诸苦者。名之为忧。具如是等及随烦恼者。名之为恼。
大黑闇[àn]故。故名无明。造作故名诸行。了别故名识。相依故。名名色。为生门故名六入。触故。名触。受故。名受。渴故。名爱。取故。名取。生后有故名有。生蕴故。名生。蕴熟故。名老。蕴坏故。名死。愁故。名愁。叹故名叹。恼身故。名苦。恼心故。名忧。烦恼故。名恼。
复次。不了真性。颠倒无知。名为无明。
(原文)：如是有无明故。能成三行。所谓福行．罪行．不动行。从于福行而生福行识者。此是无明缘行。从于罪行而生罪行识者。此则名为行缘识。从于不动行而生不动行识者。此则名为识缘名色。
（笺注版）如是有无明故，能成三行，所谓福行、罪行、不动行，此是无明缘行。从于福行而生福行识者，从于罪行而生罪行识者，从于不动行而生不动行识者，此则名为行缘识。从于识而生，与识俱生非色 四蕴及色（色蕴即色/来自视频11字幕），此则名为识缘名色。
名色增长故。从六入门中能成事者。此是名色缘六入。从于六入而生六聚触者。此是六入缘触。从于所触而生彼受者。此则名为触缘受。了别受已。而生染爱耽著者。此则名为受缘爱。知已。而生染爱耽着故。不欲远离好色及于安乐。而生愿乐者。此是爱缘取。生愿乐已。从身口意。造后有业者。此是取缘有。从于彼业所生蕴者。此是有缘生。生已。诸蕴成熟及灭坏者。此则名为生缘老死。
是故彼因缘十二支法。互相为因。互相为缘。非常．非无常．非有为．非无为．非无因．非无缘．非有受．非尽法．非坏法．非灭法。从无始已来。如暴流水而无断绝。
虽然。此因缘十二支法。互相为因．互相为缘。非常．非无常．非有为．非无为．非无因．非无缘．非有受．非尽法．非坏法．非灭法。从无始已来。如暴流水而无断绝。有其四支。能摄十二因缘之法。
云何为四。所谓无明．爱．业．识。
识者。以种子性为因。业者。以田性为因。无明及爱。以烦恼性为因。
此中业及烦恼。能生种子之识。业则能作种子识田。爱则能润种子之识。无明能殖种子之识。若无此众缘。种子之识而不能成。
彼业亦不作念。我今能作种子识田。爱亦不作念。我今能润于种子之识。无明亦不作念。我今能殖种子之识。彼种子识亦不作念。我今从此众缘而生。
虽然。种子之识。依彼业田。及爱所润。无明粪壤所生之处。入于母胎。能生名色之芽。
彼名色芽。亦非自作。亦非他作。非自他俱作。非自在化。亦非时变。非自性生。非假作者。亦非无因而生。
虽然。父母和合时。及余缘和合之时。无我之法。无我我所。犹如虚空。彼诸幻法。因及众缘无不具足故。依彼生处。入于母胎。则能成就执受种子之识。名色之芽。
如眼识生时。若具五缘而则得生。云何为五。所谓依眼．色．明空依作意故。眼识得生。此中眼则能作眼识所依。色则能作眼识之境。明则能为显现之事。空则能为不障之事。作意能为思想之事。若无此众缘。眼识不生。若内入眼。无不具足。如是乃至色明空作意。无不具足。一切和合之时。眼识得生。彼眼亦不作是念。我今能为眼识所依。色亦不念。我今能作眼识之境。明亦不作念。我今能作眼识显现之事。空亦不作念。我今能为眼识不障之事。作意亦不作念。我今能为眼识所思。彼眼识亦不作念。我是从此众缘而有。虽然。有此众缘。眼识得生。乃至诸余根等。随类知之。如是无有少法而从此世移至他世。虽然。因及众缘无不具足故。业果亦现。
譬如明镜之中。现其面像。虽彼面像。不移镜中。因及众缘无不具足故。面像亦现。如是无有少许从于此灭。生其余处。因及众缘无不具足故。业果亦现。
譬如月轮。从此四万二千由旬而行。彼月轮形像。现其有水小器中者。彼月轮亦不从彼移至于有水之器。虽然。因及众缘无不具足故。月轮亦现。如是无有少许从于此灭而生余处。因及众缘无不具足故。业果亦现。
譬如其火。因及众缘若不具足。而不能燃。因及众缘具足之时。乃可得燃。如是无我之法。无我我所。犹如虚空。依彼幻法。因及众缘无不具足故。所生之处入于母胎。则能成就种子之识。业及烦恼所生名色之芽。是故应如是观内因缘法缘相应事。
应以五种观内因缘之法。云何为五。不常。不断。不移。从于小因而生大果。与彼相似。云何不常。所谓彼后灭蕴。与彼生分各异。为后灭蕴非生分故。彼后灭蕴亦灭。生分亦得现故。是故不常。云何不断。非依后灭蕴灭坏之时。生分得有。亦非不灭。彼后灭蕴亦灭。当尔之时。生分之蕴。如秤高下而得生故。是故不断。云何不移。为诸有情。从非众同分处。能生众同分处故。是故不移。云何从于小因而生大果。作于小业。感大异熟。是故从于小因而生大果。如所作因。感彼果故。与彼相似。是故应以五种观因缘之法。
尊者舍利子。若复有人。能以正智。常观如来所说因缘之法。无寿．离寿．如实性．无错谬性．无生．无起．无作．无为．无障碍．无境界．寂静．无畏．无侵夺．无尽．不寂静相．不有．虚．诳．无坚实．如病．如痈．如箭．过失．无常．苦．空．无我者。我于过去而有生耶。而无生耶。而不分别过去之际。于未来世。生于何处。亦不分别未来之际。此是何耶。此复云何。而作何物。此诸有情。从何而来。从于此灭而生何处。亦不分别现在之有。
复能灭于世间沙门婆罗门不同诸见。所谓我见．众生见．寿者见．人见．希有见．吉祥见．开合之见。善了知故。如多罗树。明了断除诸根栽已。于未来世。证得无生无灭之法。
尊者舍利子。若复有人。具足如是无生法忍。善能了别此因缘法者。如来．应供．正遍知．明行足．善逝．世间解．无上士．调御丈夫．天人师．佛．世尊。即与授阿耨多罗三藐三菩提记。
尔时弥勒菩萨摩诃萨说是语已。舍利子及一切世间。天．人．阿修罗．犍闼婆等。闻弥勒菩萨摩诃萨所说之法。信受奉行。'>
<meta property='og:url' content='http://huidengvan.netlify.com/pages/fsdgj/'>
<meta property='og:site_name' content='Huideng Group Vancouver'>
<meta property='og:type' content='article'><meta property='article:section' content='pages'><meta property='article:tag' content='佛说稻杆经'><meta property='article:published_time' content='2020-01-05T20:24:00-08:00'/><meta property='article:modified_time' content='2020-01-05T20:24:00-08:00'/><meta name='twitter:card' content='summary'>

<meta name="generator" content="Hugo 0.87.0" />

  <title>佛说稻秆经笺注版 • Huideng Group Vancouver</title>
  <link rel='canonical' href='http://huidengvan.netlify.com/pages/fsdgj/'>
  
  
  <link rel='icon' href='/huideng.ico'>
<link rel='stylesheet' href='/assets/css/main.ab98e12b.css'><style>
:root{--color-accent:#ffcd00;}
</style>

<script type="application/javascript">
var doNotTrack = false;
if (!doNotTrack) {
	window.ga=window.ga||function(){(ga.q=ga.q||[]).push(arguments)};ga.l=+new Date;
	ga('create', 'UA-177233706-1', 'auto');
	
	ga('send', 'pageview');
}
</script>
<script async src='https://www.google-analytics.com/analytics.js'></script>

  

</head>
<body class='page type-page has-sidebar'>

  <div class='site'><div id='sidebar' class='sidebar'>
  <a class='screen-reader-text' href='#main-menu'>Skip to Main Menu</a>

  <div class='container'><section class='widget widget-about sep-after'>
  <header>
    
    <div class='logo'>
      <a href='/'>
        <img src='/huideng.png'>
      </a>
    </div>
    
    <h2 class='title site-title '>
      <a href='/'>
      Huideng Group Vancouver
      </a>
    </h2>
    <div class='desc'>
    慧灯小组温哥华
    </div>
  </header>

</section>
<section class='widget widget-search sep-after'>
  <header>
    <h4 class='title widget-title'>Search</h4>
  </header>

  <form action='/search' id='search-form' class='search-form'>
    <label>
      <span class='screen-reader-text'>Search</span>
      <input id='search-term' class='search-term' type='search' name='q' placeholder='Search&hellip;'>
    </label></form>

</section>
<section class='widget widget-sidebar_menu sep-after'><nav id='sidebar-menu' class='menu sidebar-menu' aria-label='Sidebar Menu'>
    <div class='container'>
      <ul><li class='item'>
  <a href='http://www.huidengzhiguang.com'>慧灯官网</a></li><li class='item'>
  <a href='https://us02web.zoom.us/j/7789995278?pwd=VjZmbWJFY2k2K0E5RVB2cTNIQmhqUT09'>Zoom1</a></li><li class='item'>
  <a href='https://us02web.zoom.us/j/7672270786?pwd=bjRzNVpOT0g1cWF3WWVqVE1PZzlWZz09'>Zoom2</a></li><li class='item'>
  <a href='/posts/'>共修通知</a></li><li class='item'>
  <a href='https://mp.weixin.qq.com/mp/homepage?__biz=MzI2NTQ1NDcxNg==&amp;hid=8&amp;sn=3d9136ef9366472153d002863627d36d&amp;scene=18'>学修说明</a></li><li class='item'>
  <a href='https://mm.hdcxb.net'>聊天室</a></li><li class='item'>
  <a href='https://www.fohuifayu.com/'>佛慧法语</a></li><li class='item'>
  <a href='https://box.hdcxb.net/'>禅修班·网盘</a></li><li class='item'>
  <a href='/archive/'>共修存档</a></li><li class='item'>
  <a href='/pages/cxbjc/'>慧灯禅修教材</a></li><li class='item'>
  <a href='/pages/cxbbm/'>慧灯禅修班报名</a></li><li class='item'>
  <a href='/pages/dshbm/'>慧灯读书会报名</a></li><li class='item'>
  <a href='/pages/cal/'>藏历</a></li></ul>
    </div>
  </nav>

</section><section class='widget widget-taxonomy_cloud sep-after'>
  <header>
    <h4 class='title widget-title'>Tags</h4>
  </header>

  <div class='container list-container'>
  <ul class='list taxonomy-cloud'><li>
        <a href='/tags/2015%E5%B1%8A/' style='font-size:2em'>2015届</a>
      </li><li>
        <a href='/tags/2016%E5%B1%8A/' style='font-size:1.8790849673202614em'>2016届</a>
      </li><li>
        <a href='/tags/2018%E5%B1%8A/' style='font-size:1.6274509803921569em'>2018届</a>
      </li><li>
        <a href='/tags/2019%E5%B1%8A/' style='font-size:1.0784313725490196em'>2019届</a>
      </li><li>
        <a href='/tags/2020%E5%B1%8A/' style='font-size:1.3300653594771241em'>2020届</a>
      </li><li>
        <a href='/tags/2021%E5%B1%8A/' style='font-size:1.3169934640522876em'>2021届</a>
      </li><li>
        <a href='/tags/2022%E5%B1%8A/' style='font-size:1.2058823529411764em'>2022届</a>
      </li><li>
        <a href='/tags/2023%E5%B1%8A/' style='font-size:1.0522875816993464em'>2023届</a>
      </li><li>
        <a href='/tags/%E4%B8%8A%E5%B8%88%E5%BF%B5%E8%AF%B5/' style='font-size:1em'>上师念诵</a>
      </li><li>
        <a href='/tags/%E4%B8%8A%E5%B8%88%E7%91%9C%E4%BC%BD/' style='font-size:1.0392156862745099em'>上师瑜伽</a>
      </li><li>
        <a href='/tags/%E4%BA%94%E5%8A%A0%E8%A1%8C/' style='font-size:1.065359477124183em'>五加行</a>
      </li><li>
        <a href='/tags/%E4%BA%BA%E8%BA%AB%E9%9A%BE%E5%BE%97/' style='font-size:1.1045751633986929em'>人身难得</a>
      </li><li>
        <a href='/tags/%E4%BD%9B%E6%B3%95%E8%9E%8D%E5%85%A5%E7%94%9F%E6%B4%BB/' style='font-size:1em'>佛法融入生活</a>
      </li><li>
        <a href='/tags/%E4%BD%9B%E8%AF%B4%E7%A8%BB%E6%9D%86%E7%BB%8F/' style='font-size:1em'>佛说稻杆经</a>
      </li><li>
        <a href='/tags/%E4%BD%9B%E8%AF%B4%E7%A8%BB%E7%A7%86%E7%BB%8F/' style='font-size:1.0947712418300655em'>佛说稻秆经</a>
      </li><li>
        <a href='/tags/%E5%85%A5%E8%A1%8C%E8%AE%BA/' style='font-size:1em'>入行论</a>
      </li><li>
        <a href='/tags/%E5%85%AD%E7%A5%96%E5%9D%9B%E7%BB%8F/' style='font-size:1.0130718954248366em'>六祖坛经</a>
      </li><li>
        <a href='/tags/%E5%89%8D%E8%A1%8C%E5%B9%BF%E9%87%8A/' style='font-size:1em'>前行广释</a>
      </li><li>
        <a href='/tags/%E5%89%8D%E8%A1%8C%E8%A1%A5%E4%B9%A0%E7%8F%AD/' style='font-size:1.0130718954248366em'>前行补习班</a>
      </li><li>
        <a href='/tags/%E5%8F%82%E8%80%83%E8%B5%84%E6%96%99/' style='font-size:1.0065359477124183em'>参考资料</a>
      </li><li>
        <a href='/tags/%E5%9B%9B%E5%8A%A0%E8%A1%8C/' style='font-size:1.3071895424836601em'>四加行</a>
      </li><li>
        <a href='/tags/%E5%9B%A0%E6%9E%9C%E4%B8%8D%E8%99%9A/' style='font-size:1.0718954248366013em'>因果不虚</a>
      </li><li>
        <a href='/tags/%E5%AF%BF%E5%91%BD%E6%97%A0%E5%B8%B8/' style='font-size:1.0849673202614378em'>寿命无常</a>
      </li><li>
        <a href='/tags/%E5%BC%80%E6%98%BE%E8%A7%A3%E8%84%B1%E9%81%93/' style='font-size:1em'>开显解脱道</a>
      </li><li>
        <a href='/tags/%E6%85%A7%E7%81%AF%E4%B9%8B%E5%85%89/' style='font-size:1.0326797385620916em'>慧灯之光</a>
      </li><li>
        <a href='/tags/%E6%85%A7%E7%81%AF%E5%8A%A9%E5%BF%B5%E5%9B%A2/' style='font-size:1.0326797385620916em'>慧灯助念团</a>
      </li><li>
        <a href='/tags/%E6%85%A7%E7%81%AF%E7%A6%85%E4%BF%AE%E7%8F%AD/' style='font-size:1.0032679738562091em'>慧灯禅修班</a>
      </li><li>
        <a href='/tags/%E6%85%A7%E7%81%AF%E8%AF%BB%E4%B9%A6%E4%BC%9A/' style='font-size:1.0490196078431373em'>慧灯读书会</a>
      </li><li>
        <a href='/tags/%E6%88%90%E9%87%8F%E5%93%81%E5%B9%BF%E9%87%8A/' style='font-size:1.1928104575163399em'>成量品广释</a>
      </li><li>
        <a href='/tags/%E6%B3%95%E4%BC%9A%E4%BB%AA%E8%BD%A8/' style='font-size:1.0032679738562091em'>法会仪轨</a>
      </li><li>
        <a href='/tags/%E6%B3%95%E7%8E%8B%E6%99%8B%E7%BE%8E%E5%BD%AD%E6%8E%AA%E4%BC%A0/' style='font-size:1.0163398692810457em'>法王晋美彭措传</a>
      </li><li>
        <a href='/tags/%E7%9A%88%E4%BE%9D/' style='font-size:1em'>皈依</a>
      </li><li>
        <a href='/tags/%E7%A6%85%E4%BF%AE/' style='font-size:1.026143790849673em'>禅修</a>
      </li><li>
        <a href='/tags/%E8%8E%B2%E5%B8%88/' style='font-size:1em'>莲师</a>
      </li><li>
        <a href='/tags/%E8%97%8F%E5%8E%86/' style='font-size:1em'>藏历</a>
      </li><li>
        <a href='/tags/%E8%AF%BE%E8%AF%B5%E9%9B%86/' style='font-size:1em'>课诵集</a>
      </li><li>
        <a href='/tags/%E8%BD%AE%E5%9B%9E%E8%BF%87%E6%82%A3/' style='font-size:1.0816993464052287em'>轮回过患</a>
      </li><li>
        <a href='/tags/%E8%BF%91%E6%9C%9F%E6%B4%BB%E5%8A%A8/' style='font-size:1.0032679738562091em'>近期活动</a>
      </li><li>
        <a href='/tags/%E9%80%9A%E7%9F%A5/' style='font-size:1.0784313725490196em'>通知</a>
      </li><li>
        <a href='/tags/%E9%87%91%E5%88%9A%E8%90%A8%E5%9F%B5/' style='font-size:1.0392156862745099em'>金刚萨埵</a>
      </li></ul>
</div>


</section>
</div>

  <div class='sidebar-overlay'></div>
</div><div class='main'><nav id='main-menu' class='menu main-menu' aria-label='Main Menu'>
  <div class='container'>
    <a class='screen-reader-text' href='#content'>Skip to Content</a>

<button id='sidebar-toggler' class='sidebar-toggler' aria-controls='sidebar'>
  <span class='screen-reader-text'>Toggle Sidebar</span>
  <span class='open'><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><line x1="3" y1="12" x2="21" y2="12" />
<line x1="3" y1="6" x2="21" y2="6" />
<line x1="3" y1="18" x2="21" y2="18" />
</svg>
</span>
  <span class='close'><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><line x1="18" y1="6" x2="6" y2="18" />
<line x1="6" y1="6" x2="18" y2="18" />
</svg>
</span>
</button>
    <ul><li class='item'>
        <a href='http://www.huidengzhiguang.com'>慧灯官网</a>
      </li><li class='item'>
        <a href='https://us02web.zoom.us/j/7789995278?pwd=VjZmbWJFY2k2K0E5RVB2cTNIQmhqUT09'>Zoom1</a>
      </li><li class='item'>
        <a href='https://us02web.zoom.us/j/7672270786?pwd=bjRzNVpOT0g1cWF3WWVqVE1PZzlWZz09'>Zoom2</a>
      </li><li class='item'>
        <a href='/posts/'>共修通知</a>
      </li><li class='item'>
        <a href='https://mp.weixin.qq.com/mp/homepage?__biz=MzI2NTQ1NDcxNg==&amp;hid=8&amp;sn=3d9136ef9366472153d002863627d36d&amp;scene=18'>学修说明</a>
      </li><li class='item'>
        <a href='https://mm.hdcxb.net'>聊天室</a>
      </li><li class='item'>
        <a href='https://www.fohuifayu.com/'>佛慧法语</a>
      </li><li class='item'>
        <a href='https://box.hdcxb.net/'>禅修班·网盘</a>
      </li><li class='item'>
        <a href='/archive/'>共修存档</a>
      </li><li class='item'>
        <a href='/pages/cxbjc/'>慧灯禅修教材</a>
      </li><li class='item'>
        <a href='/pages/cxbbm/'>慧灯禅修班报名</a>
      </li><li class='item'>
        <a href='/pages/dshbm/'>慧灯读书会报名</a>
      </li><li class='item'>
        <a href='/pages/cal/'>藏历</a>
      </li></ul>
  </div>
</nav><div class='header-widgets'>
        <div class='container'>
    
    <style>.widget-breadcrumbs li:after{content:'\2f '}</style>
  <section class='widget widget-breadcrumbs sep-after'>
    <nav id='breadcrumbs'>
      <ol><li><a href='/'>Home</a></li><li><a href='/pages/'>Pages</a></li><li><span>佛说稻秆经笺注版</span></li></ol>
    </nav>
  </section></div>
      </div>

      <header id='header' class='header site-header'>
        <div class='container sep-after'>
          <div class='header-info'><p class='site-title title'>Huideng Group Vancouver</p><p class='desc site-desc'>慧灯小组温哥华</p>
          </div>
        </div>
      </header>

      <main id='content'>


<article lang='en' class='entry'>
  <header class='header entry-header'>
  <div class='container sep-after'>
    <div class='header-info'>
      <h1 class='title'>佛说稻秆经笺注版</h1>
      

    </div>
    <div class='entry-meta'>
  <span class='posted-on'><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><rect x="3" y="4" width="18" height="18" rx="2" ry="2" />
<line x1="16" y1="2" x2="16" y2="6" />
<line x1="8" y1="2" x2="8" y2="6" />
<line x1="3" y1="10" x2="21" y2="10" />
</svg>
<span class='screen-reader-text'>Posted on </span>
  <time class='entry-date' datetime='2020-01-05T20:24:00-08:00'>2020, Jan 05</time>
</span>

  
  
<span class='reading-time'><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><circle cx="12" cy="12" r="10" />
<polyline points="12 6 12 12 15 15" />
</svg>
One min read
</span>


</div>


  </div>
</header>

  
  

  <div class='container entry-content'>
  <h1 id="佛说稻秆经笺注版">佛说稻秆经笺注版</h1>
<p><em>失译人名附东晋录</em></p>
<p>如是我闻。一时。薄伽[jiā]梵。住王舍城耆[qí]阇[dū]崛[jué]山。与大比丘众千二百五十人。及诸菩萨摩诃萨俱。</p>
<p>尔时具寿舍利子。往弥勒菩萨摩诃萨经行之处到已。共相慰问。俱坐盘陀石上。是时具寿舍利子。向弥勒菩萨摩诃萨。作如是言。弥勒。今日世尊观见稻芋。告诸比丘。作如是说。诸比丘。若见因缘。彼即见法。若见于法。即能见佛。作是语已。默然无言。弥勒。善逝何故作如是说。其事云何。何者因缘。何者是法。何者是佛。云何见因缘即能见法。云何见法即能见佛。作是语已。</p>
<p>弥勒菩萨摩诃萨。答具寿舍利子言。今佛法王正遍知告诸比丘。若见因缘即能见法。若见于法即能见佛者。</p>
<p>此中何者是因缘。言因缘者。此有故彼有。此生故彼生。所谓无明缘行。行缘识。识缘名色。名色缘六入。六入缘触。触缘受。受缘爱。爱缘取。取缘有。有缘生。生缘老死愁叹苦忧恼而得生起。如是唯生纯极大苦之聚。</p>
<p>此中无明灭故行灭。行灭故识灭。识灭故名色灭。名色灭故六入灭。六入灭故触灭。触灭故受灭。受灭故爱灭。爱灭故取灭。取灭故有灭。有灭故生灭。生灭故老死愁叹苦忧恼得灭。如是唯灭纯极大苦之聚。此是世尊所说因缘之法。</p>
<p>何者是法。所谓八圣道支。正见、正思惟、正语．正业．正命．正精进．正念．正定．此是八圣道。</p>
<p>果．及涅槃。世尊所说。名之为法。何者是佛。所谓知一切法者。名之为佛。以彼慧眼及法身。能见作菩提．学．无学法故。</p>
<p>云何见因缘。如佛所说。若能见因缘之法。常．无寿．离寿．如实性．无错谬[miù]性．无生．无起．无作．无为．无障碍．无境界．寂静．无畏．无侵夺．不寂静相者。是也。</p>
<p>若能如是。于法亦见常．无寿．离寿．如实性．无错谬性．无生．无起．无作．无为．无障碍．无境界．寂静．无畏．无侵夺．不寂静相者。</p>
<p>得正智故。能悟胜法。以无上法身而见于佛。</p>
<p>问曰。何故名因缘。答曰。有因有缘。名为因缘。非无因无缘故。是故名为因缘之法。世尊略说因缘之相。彼缘生果。如来出现若不出现。法性常住。乃至法性．法住性．法定性．与因缘相应性．真如性．无错谬性．无变异性．真实性．实际性．不虚妄性．不颠倒性等。作如是说。</p>
<p>此因缘法。以其二种而得生起。云何为二。所谓因相应。缘相应。</p>
<p>彼复有二。谓外及内。此中何者是外因缘法因相应。所谓从种生芽。从芽生叶。从叶生茎。从茎生节。从节生穗[suì]。从穗生花。从花生实。若无有种。芽即不生。乃至若无有花。实亦不生。有种芽生。如是有花实亦得生。</p>
<p>彼种亦不作是念。我能生芽。芽亦不作是念。我从种生。乃至花亦不作是念。我能生实。实亦不作是念。我从花生。虽然。有种故而芽得生。如是有花故。实即而能成就。应如是观外因缘法因相应义。</p>
<p>应云何观外因缘法缘相应义。谓六界和合故。以何六界和合。所谓地水火风空时界等和合。外因缘法而得生起。应如是观外因缘法缘相应义。地界者。能持于种。水界者。润渍于种。火界者。能暖于种。风界者。动摇于种。空界者。不障于种。时则能变种子。若无此众缘。种则不能而生于芽。若外地界无不具足。如是乃至水火风空时等。无不具足。一切和合。种子灭时而芽得生。</p>
<p>此中地界不作是念。我能任持种子。如是水界亦不作是念。我能润渍于种。火界亦不作是念。我能暖于种子。风界亦不作是念。我能动摇于种。空界亦不作是念。我能不障于种。时亦不作是念。我能变于种子。种子亦不作是念。我能生芽。芽亦不作是念。我今从此众缘而生。虽然。有此众缘。而种灭时。芽即得生。如是有花之时。实即得生。彼芽亦非自作。亦非他作。非自他俱作。非自在作。亦非时变。非自性生。亦非无因而生。虽然。地水火风空时界等和合。种灭之时而芽得生。是故应如是观外因缘法缘相应义。</p>
<p>应以五种观彼外因缘法。何等为五。不常。不断。不移。从于小因而生大果。与彼相似。云何不常。为芽与种。各别异故。彼芽非种。非种坏时而芽得生。亦非不灭而得生起。种坏之时而芽得生。是故不常。云何不断。非过去种坏而生于芽。亦非不灭而得生起。种子亦坏。当尔之时。如秤高下而芽得生。是故不断。云何不移。芽与种别。芽非种故。是故不移。云何小因而生大果。从小种子而生大果。是故从于小因而生大果。云何与彼相似。如所植种。生彼果故。是故与彼相似。是以五种观外因缘之法。</p>
<p>如是内因缘法。亦以二种而得生起。云何为二。所谓因相应。缘相应。何者是内因缘法因相应义。所谓始从无明缘行。乃至生缘老死。若无明不生。行亦不有。乃至若无有生。老死非有。如是有无明故。行乃得生。乃至有生故。老死得有。</p>
<p>无明亦不作是念。我能生行。行亦不作是念。我从无明而生。乃至生亦不作是念。我能生于老死。老死亦不作是念。我从生有。虽然。有无明故。行乃得生。如是有生故。老死得有。是故应如是观内因缘法因相应义。</p>
<p>应云何观内因缘法缘相应事。为六界和合故。以何六界和合。所谓地水火风空识界等和合故。应如是观内因缘法缘相应事。</p>
<p>何者是内因缘法地界之相。为此身中作坚硬者。名为地界。为令此身而聚集者。名为水界。能消身所食饮嚼[jiáo]啖[dàn]者。名为火界。为此身中作内外出入息者。名为风界。为此身中作虚通者。名为空界。五识身相应。及有漏意识。犹如束芦。能成就此身名色芽者。名为识界。若无此众缘。身则不生。若内地界。无不具足。如是乃至水火风空识界等。无不具足。一切和合。身即得生。</p>
<p>彼地界亦不作是念。我能而作身中坚硬之事。水界亦不作是念。我能为身而作聚集。火界亦不作念。我能而消身所食饮嚼啖之事。风界亦不作念。我能作内外出入息。空界亦不作念。我能而作身中虚通之事。识界亦不作念。我能成就此身名色之芽。身亦不作是念。我从此众缘而生。虽然。有此众缘之时。身即得生。彼地界。亦非是我。非是众生。非命者。非生者。非儒童。非作者。非男。非女。非黄门。非自在。非我所。亦非余等。如是乃至水界火界风界空界识界。亦非是我。非是众生。非命者。非生者。非儒童。非作者。非男。非女。非黄门。非自在。非我所。亦非余等。</p>
<p>何者是无明。于此六界。起于一想．一合想．常想．坚牢想．不坏想．安乐想．众生．命．生者．养育．士夫．人．儒童．作者．我．我所想等。及余种种无知。此是无明。有无明故。于诸境界起贪嗔痴。于诸境界起贪嗔痴者。此是无明缘行。而于诸事能了别者。名之为识。与识俱生四取蕴者。此是名色。依名色诸根。名为六入。三法和合。名之为触。觉受触者。名之为受。于受贪着。名之为爱。增长爱者。名之为取。从取而生。能生业者。名之为有。而从彼因所生之蕴。名之为生。生已。蕴成熟者。名之为老。老已。蕴灭坏者。名之为死。临终之时。内具贪着及热恼者。名之为愁。从愁而生诸言辞者。名之为叹。五识身受苦者。名之为苦。作意意识受诸苦者。名之为忧。具如是等及随烦恼者。名之为恼。</p>
<p>大黑闇[àn]故。故名无明。造作故名诸行。了别故名识。相依故。名名色。为生门故名六入。触故。名触。受故。名受。渴故。名爱。取故。名取。生后有故名有。生蕴故。名生。蕴熟故。名老。蕴坏故。名死。愁故。名愁。叹故名叹。恼身故。名苦。恼心故。名忧。烦恼故。名恼。</p>
<p>复次。不了真性。颠倒无知。名为无明。</p>
<p><strong>(原文)：如是有无明故。能成三行。所谓福行．罪行．不动行。从于福行而生福行识者。此是无明缘行。从于罪行而生罪行识者。此则名为行缘识。从于不动行而生不动行识者。此则名为识缘名色</strong>。</p>
<p><strong>（笺注版）如是有无明故，能成三行，所谓福行、罪行、不动行，此是无明缘行。从于福行而生福行识者，从于罪行而生罪行识者，从于不动行而生不动行识者，此则名为行缘识。从于识而生，与识俱生非色 四蕴及色（色蕴即色/来自视频11字幕），此则名为识缘名色。</strong></p>
<p>名色增长故。从六入门中能成事者。此是名色缘六入。从于六入而生六聚触者。此是六入缘触。从于所触而生彼受者。此则名为触缘受。了别受已。而生染爱耽著者。此则名为受缘爱。知已。而生染爱耽着故。不欲远离好色及于安乐。而生愿乐者。此是爱缘取。生愿乐已。从身口意。造后有业者。此是取缘有。从于彼业所生蕴者。此是有缘生。生已。诸蕴成熟及灭坏者。此则名为生缘老死。</p>
<p>是故彼因缘十二支法。互相为因。互相为缘。非常．非无常．非有为．非无为．非无因．非无缘．非有受．非尽法．非坏法．非灭法。从无始已来。如暴流水而无断绝。</p>
<p>虽然。此因缘十二支法。互相为因．互相为缘。非常．非无常．非有为．非无为．非无因．非无缘．非有受．非尽法．非坏法．非灭法。从无始已来。如暴流水而无断绝。有其四支。能摄十二因缘之法。</p>
<p>云何为四。所谓无明．爱．业．识。</p>
<p>识者。以种子性为因。业者。以田性为因。无明及爱。以烦恼性为因。</p>
<p>此中业及烦恼。能生种子之识。业则能作种子识田。爱则能润种子之识。无明能殖种子之识。若无此众缘。种子之识而不能成。</p>
<p>彼业亦不作念。我今能作种子识田。爱亦不作念。我今能润于种子之识。无明亦不作念。我今能殖种子之识。彼种子识亦不作念。我今从此众缘而生。</p>
<p>虽然。种子之识。依彼业田。及爱所润。无明粪壤所生之处。入于母胎。能生名色之芽。</p>
<p>彼名色芽。亦非自作。亦非他作。非自他俱作。非自在化。亦非时变。非自性生。非假作者。亦非无因而生。</p>
<p>虽然。父母和合时。及余缘和合之时。无我之法。无我我所。犹如虚空。彼诸幻法。因及众缘无不具足故。依彼生处。入于母胎。则能成就执受种子之识。名色之芽。</p>
<p>如眼识生时。若具五缘而则得生。云何为五。所谓依眼．色．明空依作意故。眼识得生。此中眼则能作眼识所依。色则能作眼识之境。明则能为显现之事。空则能为不障之事。作意能为思想之事。若无此众缘。眼识不生。若内入眼。无不具足。如是乃至色明空作意。无不具足。一切和合之时。眼识得生。彼眼亦不作是念。我今能为眼识所依。色亦不念。我今能作眼识之境。明亦不作念。我今能作眼识显现之事。空亦不作念。我今能为眼识不障之事。作意亦不作念。我今能为眼识所思。彼眼识亦不作念。我是从此众缘而有。虽然。有此众缘。眼识得生。乃至诸余根等。随类知之。如是无有少法而从此世移至他世。虽然。因及众缘无不具足故。业果亦现。</p>
<p>譬如明镜之中。现其面像。虽彼面像。不移镜中。因及众缘无不具足故。面像亦现。如是无有少许从于此灭。生其余处。因及众缘无不具足故。业果亦现。</p>
<p>譬如月轮。从此四万二千由旬而行。彼月轮形像。现其有水小器中者。彼月轮亦不从彼移至于有水之器。虽然。因及众缘无不具足故。月轮亦现。如是无有少许从于此灭而生余处。因及众缘无不具足故。业果亦现。</p>
<p>譬如其火。因及众缘若不具足。而不能燃。因及众缘具足之时。乃可得燃。如是无我之法。无我我所。犹如虚空。依彼幻法。因及众缘无不具足故。所生之处入于母胎。则能成就种子之识。业及烦恼所生名色之芽。是故应如是观内因缘法缘相应事。</p>
<p>应以五种观内因缘之法。云何为五。不常。不断。不移。从于小因而生大果。与彼相似。云何不常。所谓彼后灭蕴。与彼生分各异。为后灭蕴非生分故。彼后灭蕴亦灭。生分亦得现故。是故不常。云何不断。非依后灭蕴灭坏之时。生分得有。亦非不灭。彼后灭蕴亦灭。当尔之时。生分之蕴。如秤高下而得生故。是故不断。云何不移。为诸有情。从非众同分处。能生众同分处故。是故不移。云何从于小因而生大果。作于小业。感大异熟。是故从于小因而生大果。如所作因。感彼果故。与彼相似。是故应以五种观因缘之法。</p>
<p>尊者舍利子。若复有人。能以正智。常观如来所说因缘之法。无寿．离寿．如实性．无错谬性．无生．无起．无作．无为．无障碍．无境界．寂静．无畏．无侵夺．无尽．不寂静相．不有．虚．诳．无坚实．如病．如痈．如箭．过失．无常．苦．空．无我者。我于过去而有生耶。而无生耶。而不分别过去之际。于未来世。生于何处。亦不分别未来之际。此是何耶。此复云何。而作何物。此诸有情。从何而来。从于此灭而生何处。亦不分别现在之有。</p>
<p>复能灭于世间沙门婆罗门不同诸见。所谓我见．众生见．寿者见．人见．希有见．吉祥见．开合之见。善了知故。如多罗树。明了断除诸根栽已。于未来世。证得无生无灭之法。</p>
<p>尊者舍利子。若复有人。具足如是无生法忍。善能了别此因缘法者。如来．应供．正遍知．明行足．善逝．世间解．无上士．调御丈夫．天人师．佛．世尊。即与授阿耨多罗三藐三菩提记。</p>
<p>尔时弥勒菩萨摩诃萨说是语已。舍利子及一切世间。天．人．阿修罗．犍闼婆等。闻弥勒菩萨摩诃萨所说之法。信受奉行。</p>

</div>

  
<footer class='entry-footer'>
  <div class='container sep-before'><div class='categories'><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><path d="M22,19a2,2,0,0,1-2,2H4a2,2,0,0,1-2-2V5A2,2,0,0,1,4,3H9l2,3h9a2,2,0,0,1,2,2Z" />
</svg>
<span class='screen-reader-text'>Categories: </span><a class='category' href='/categories/%E6%85%A7%E7%81%AF%E7%A6%85%E4%BF%AE%E7%8F%AD/'>慧灯禅修班</a></div>
<div class='tags'><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><path d="M20.59,13.41l-7.17,7.17a2,2,0,0,1-2.83,0L2,12V2H12l8.59,8.59A2,2,0,0,1,20.59,13.41Z" />
<line x1="7" y1="7" x2="7" y2="7" />
</svg>
<span class='screen-reader-text'>Tags: </span><a class='tag' href='/tags/%E4%BD%9B%E8%AF%B4%E7%A8%BB%E6%9D%86%E7%BB%8F/'>佛说稻杆经</a></div>

  </div>
</footer>


</article>

<nav class='entry-nav'>
  <div class='container'><div class='prev-entry sep-before'>
      <a href='/pages/fhyg/'>
        <span aria-hidden='true'><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><line x1="20" y1="12" x2="4" y2="12" />
<polyline points="10 18 4 12 10 6" />
</svg>
 Previous</span>
        <span class='screen-reader-text'>Previous post: </span>法会仪轨</a>
    </div><div class='next-entry sep-before'>
      <a href='/pages/ffrrsh/'>
        <span class='screen-reader-text'>Next post: </span>佛法融入生活<span aria-hidden='true'>Next <svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><line x1="4" y1="12" x2="20" y2="12" />
<polyline points="14 6 20 12 14 18" />
</svg>
</span>
      </a>
    </div></div>
</nav>




      </main>

      <footer id='footer' class='footer'>
        <div class='container sep-before'><section class='widget widget-social_menu sep-after'><nav aria-label='Social Menu'>
    <ul><li>
        <a href='https://facebook.com/huidengvan' target='_blank' rel='noopener me'>
          <span class='screen-reader-text'>Open Facebook account in new tab</span><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><path d="M18 2h-3a5 5 0 0 0-5 5v3H7v4h3v8h4v-8h3l1-4h-4V7a1 1 0 0 1 1-1h3z" />
</svg>
</a>
      </li><li>
        <a href='https://twitter.com/huidengvan' target='_blank' rel='noopener me'>
          <span class='screen-reader-text'>Open Twitter account in new tab</span><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><path d="M23 3a10.9 10.9 0 0 1-3.14 1.53 4.48 4.48 0 0 0-7.86 3v1A10.66 10.66 0 0 1 3 4s-4 9 5 13a11.64 11.64 0 0 1-7 2c9 5 20 0 20-11.5a4.5 4.5 0 0 0-.08-.83A7.72 7.72 0 0 0 23 3z" />
</svg>
</a>
      </li><li>
        <a href='https://instagram.com/huidengvan' target='_blank' rel='noopener me'>
          <span class='screen-reader-text'>Open Instagram account in new tab</span><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><rect x="2" y="2" width="20" height="20" rx="5" ry="5" />
<path d="M16 11.37A4 4 0 1 1 12.63 8 4 4 0 0 1 16 11.37z" />
<line x1="17.5" y1="6.5" x2="17.51" y2="6.5" />
</svg>
</a>
      </li><li>
        <a href='mailto:huidengvan@gmail.com' target='_blank' rel='noopener me'>
          <span class='screen-reader-text'>Contact via Email</span><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><path d="M4 4h16c1.1 0 2 .9 2 2v12c0 1.1-.9 2-2 2H4c-1.1 0-2-.9-2-2V6c0-1.1.9-2 2-2z" />
<polyline points="22,6 12,13 2,6" />
</svg>
</a>
      </li><li>
        <a href='https://t.me/huidengvan' target='_blank' rel='noopener me'>
          <span class='screen-reader-text'>Open Telegram account in new tab</span><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><path d="M23.91 3.79L20.3 20.84c-.25 1.21-.98 1.5-2 .94l-5.5-4.07-2.66 2.57c-.3.3-.55.56-1.1.56-.72 0-.6-.27-.84-.95L6.3 13.7l-5.45-1.7c-1.18-.35-1.19-1.16.26-1.75l21.26-8.2c.97-.43 1.9.24 1.53 1.73z" />
</svg>
</a>
      </li><li>
        <a href='https://www.youtube.com/channel/UCp-m_8n7201qjJv4p9fScHg' target='_blank' rel='noopener me'>
          <span class='screen-reader-text'>Open Youtube account in new tab</span><svg
  class="icon"
  xmlns="http://www.w3.org/2000/svg"
  viewbox="0 0 24 24"
  stroke-linecap="round"
  stroke-linejoin="round"
  stroke-width="2"
  aria-hidden="true"
><path d="M22.54 6.42a2.78 2.78 0 0 0-1.94-2C18.88 4 12 4 12 4s-6.88 0-8.6.46a2.78 2.78 0 0 0-1.94 2A29 29 0 0 0 1 11.75a29 29 0 0 0 .46 5.33A2.78 2.78 0 0 0 3.4 19c1.72.46 8.6.46 8.6.46s6.88 0 8.6-.46a2.78 2.78 0 0 0 1.94-2 29 29 0 0 0 .46-5.25 29 29 0 0 0-.46-5.33z" />
<polygon points="9.75 15.02 15.5 11.75 9.75 8.48 9.75 15.02" />
</svg>
</a>
      </li></ul>
  </nav>
</section><div class='copyright'>
  <p> &copy; 2017-2023 Huidengvan (<a href="mailto:huidengvan@gmail.com">huidengvan@gmail.com</a>) </p>
</div>

        </div>
      </footer>

    </div>
  </div><script>window.__assets_js_src="/assets/js/"</script>

<script src='/assets/js/main.c3bcf2df.js'></script>

</body>

</html>

